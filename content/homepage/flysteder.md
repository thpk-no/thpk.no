---
title: "Flysteder"
weight: 2
header_menu: true
---

##### Airspace

Information about airspaces and how to coordinate with the control tower and
with others before you can fly: <https://tromso-paragliding.xyz/airspace/>

---

##### Fjellheisen

![fjellheisen](./images/fjellheisen.jpg)

Heis til start.\
Flott termikksted på våren. Om sommeren ødelegges ofte forholdene av solgangsbris fra NV, som ikke når opp til start.
Rekorden herfra er på 30 km (piloten startet etter kl. 16:00, så her er muligheter for forbedring)

Mest brukte landingsområder er Mandelasletta (tre fotballbaner stort) rett
nord for bruhodet, og "Tirb" som ligger på Hungeren nedenfor fjellheisens
nedre stasjon, se bildet. "Tirb" kan på visse forhold være krevende å lande
på, så her skal man være minimum PP3 for å lande (evt. PP2 med instruktør til
stede).

NB! Fjellheisen er innenfor Tromsø CTR

Husk å ring tårnet for flytid! 67034766

Call the airport for permission to fly: 67034766

---

##### Finnvikdalen

![finnvikdalen](./images/finnvikdalen.jpg)

Finnvikdalen (FVD) er det eneste stedet med muligheter på alle vindretninger. Lengste loggede distanse 7,2 km.\
(Slakterihaugen-Skulsfjorden)

Området har 4 starter i 500 meters avstand:\
Mannhaudalshaugen (SØ-NØ)\
Sørstarten (S-SV)\
Slakterihaugen (S-SV)\
Kunstgresset (SV-NØ).

Alt dette kun 10 minutters kjøring fra Tromsø by. Svært populært område for turisme eller bare for å nyte naturen med parawaiting. Her kan du fly fra dal til dal i timesvis. Høydegevinst over 600 m er ikke unormalt. Kunstgresset kan du parkere ved, fly i timer og lande ved bilen for ny varme. Stort sett ett stabilt område for hangflyging, men termiske kanoner finnes ofte. Ørn og fjellvåk er det ofte å se i luften. En plass for piloter som vil ha timer og piloter som vil ha mer trening. Stedet var tidligere mye brukt til HG.

Stedet har en innflydd praksis med at utelandet pilot HENTES av den på start med bil - kan være kjekt å vite dersom man har lyst å bli hentet selv ved utelanding.

NB! Husk å ring tårnet for flytid! 67034766

---

##### Ersfjorden

![ersfjorden](./images/ersfjorden.jpg)

Heng/sjøtermisk sted. 130 moh, 10-15 min å gå.
Flybart på de fleste sørlige vindretninger, da fjord og fjell nesten alltid fører vind inn på start.
Mest brukt på vinteren.

Her må du være PP3 for å fly siden lufta kan være uforutsigbar og endre seg MEGET raskt til noe du ikke liker.
PP2 kan fly hvis en instruktør har gitt seg utsjekk på stedet og senere er erfarne piloter til stede som gir lov!

Ersfjord er sannynligvis Norges beste vinterflysted på grunn av god sjøtermikk og vinder som nesten alltid står inn på start i vinterhalvåret.

NB! Husk å ring tårnet for flytid! 67034766

---

##### Grøtfjorden

![grøtfjorden](./images/grotfjorden.jpg)

Det flyes mest hang her. Vintersted. Flotte, ville fjell som gir fantastiske flyopplevelser. Starten ligger rett over veien, 2 min. fra bilen.

---

##### Ramfjorden

![ramfjorden](./images/ramfjorden.jpg)

Termikksted med en fjellrekke som strekker seg 25 km til Breivikeidet. (tidl. rekord for out/return)
Tromsdalstinden på over 1200 m kan toppes herfra.
40-50 min. gange etter fin sti til start. (ganske bratt) Parker ved Asko og følg høyspenten 300m før stien går opp til venstre.

Jordene ned mot havet er ikke i bruk og her kan vi lande. Fine store jorder!

---

##### Skulsfjorden / "lilleløkken"

![skulsfjorden](./images/skulsfjorden.jpg)

Det flyges mest hang her. Fullt mulig å toppe Nordtinden herfra.Fine naturopplevelser. havtermikk om vinteren. Parkering langs veien, ikke på snuplassen.

---

##### Oldervika

![oldervika](./images/oldervika.jpg)

Vår og høststed. Flyges mest hang her, men faktisk mulig å komme over 1000 moh på hang!
Kan også være sjøtermikk her.
