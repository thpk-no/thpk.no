---
title: "Tandem (NO)"
weight: 5
header_menu: true
---

### Tandem paraglider fra Fjellheisen

Ønsker du å være med på en flytur og se Tromsø, Tromsdalen og Ishavskatedralen
fra lufta?

THPK har tandempiloter med mange års erfaring som gjerne tar deg med på en tur.

Hver tur koster kr 2000.- som betales på VIPPS eller kontant i forkant av
turen. Dersom du ikke ønsker å gå opp kommer billett til fjellheisen i tillegg.

For mer informasjon/bestilling av tur kan du kontakte:
- Vegard Mellem: 41 21 21 26 (vmellem@gmail.com)
- Silvia Lutter: siwaa@web.de

Klubben selger også gavekort på tandemturer. Kontakt Vegard så får du
informasjon om det.

**Vær**: Paragliding er veldig væravhengig. Det krever oppholdsvær og ikke for
mye vind. Vi kan heller ikke starte på vind fra østlige retninger. Med andre
ord er det nødvendig å vurdere mulighetene 0-2 dager før for å se om det kan
bli tur. Vi kan ofte stille på kort varsel dersom du ønsker å fly samme dag
eller dagen etter – bestiller du tur lengre fram i tid må vi ta en vurdering av
værmeldinga omtrent to dager før tur.

**Tid**: En flytur fra fjellheisen tar i underkant av 10 minutter. Dersom det
er gode forhold, kan den vare betydelig lengre. I sjeldne tilfeller har vi
flydd tandemturer på opp mot en time. Fra man møtes på start til landing må man
regne med 1-1,5 time.

**Krav til passasjer**: Det er ingen aldersgrense for passasjerer. Vi
forutsetter at passasjeren kan løpe noen meter i terreng for å starte vingen –
og at man derfor har på seg stødige sko. Vi må og vite om passasjeren er
høyere/lavere og evt tyngre enn en gjennomsnitts voksen da vi må ta med utstyr
som passer.

**Utstyr og instruksjon**: Vi stiller med alt nødvendig utstyr. Du trenger bare
å være kledd for å være ute et par timer. All instruksjon skjer på start før
turen.

**Film/Foto**: Man kan ta bilder/film fra lufta – men da bør kamera være festet
til kroppen med en line. Spør piloten om mulighet for å låne GoPro.

**Forsikring**: Alle tandemturer i Norge er organisert gjennom klubber som er
medlem i Norges Luftsportsforbund. Det betyr at alle tandempiloter har de
riktige sertifikater/lisenser og alle passasjerer er forsikret.

**Landing**: Normalt lander vi på et jorde ved Nova-senteret i Tromsdalen (200m
nord for Pyramiden). Noen turer lander vi på Mandelasletta – spesielt dersom
passasjeren ønsker å fly over taket på Ishavskatedralen. Eventuelle tilskuere
bør være på landing senest 30 minutt etter at passasjeren møter på start.

**Sesong**: Tandemsesongen i Tromsø er fra midten av april og ut september.
Noen ganger tillater været også turer litt før/etter sesong.

**Avbestilling**: Dersom turen ikke gjennomføres betaler du ikke. Dersom turen
avlyses på start (grunnet vær/sikkerhet) må du selv betale eventuell heis ned.

**Tur fra andre steder**: Vi kan fly tandem fra de fleste fjell. Dette krever
imidlertid en annen logistikk og planlegging. Ta gjerne kontakt dersom du har
spesielle ønsker – så kan vi diskutere mulighetene. Prisen/avbestilling for en
slik tur vil naturlig nok være noe annet.
